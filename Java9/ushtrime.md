## Detyra 1: Menaxhimi i moshave të studentëve

Të shkruhet programi sipas kërkesave në vijim:

a. Të deklarohet një `unordered_map` ku çelësi është `int` (ID e studentit) dhe vlera është `string` (emri i studentit).

b. Të regjistrohen të paktën 3 studentë duke caktuar ID dhe emër për secilin.

c. Të shtypen të gjithë studentët me ID-të dhe emrat përkatës.

d. Të mundësohet që përdoruesi të kërkojë një ID nga tastiera dhe të shfaqet emri i studentit nëse ekziston, përndryshe të shfaqet mesazh që nuk u gjet.

---

## Detyra 2: Menaxhimi i notave të studentëve

Të shkruhet programi sipas kërkesave në vijim:

a. Të deklarohet një `unordered_map` që ruan çifte ku çelësi është `string` (emri) dhe vlera është `int` (nota).

b. Të lexohen 5 çifte (emër dhe notë) nga tastiera dhe të shtohen në `unordered_map`.

c. Pas leximit, të kontrollohet nëse ekziston studenti me emrin `"Arber"` dhe të shfaqet nota e tij nëse ekziston, përndryshe të shfaqet një mesazh që nuk ekziston.

d. Të printohen të gjithë studentët me notë më të madhe ose të barabartë me 90.

e. Të fshihet nga harta studenti me emrin `"Erisa"` nëse ekziston.

f. Të printohen të gjitha çiftet (emër, notë) që kanë mbetur në `unordered_map` pas fshirjes.

---

## Detyra 3: Numërimi i frekuencës së fjalëve

Te nurmohet sa here paraqitet secila fjale ne varg.

Të shkruhet programi sipas kërkesave në vijim:

a. Të deklarohet një unordered_map ku çelësi është string (fjala) dhe vlera është int (numri i paraqitjeve të saj).

b. Të jepet një varg fjalësh të paracaktuara në program (p.sh. {"molle", "dardhe", "molle", "qershi", "molle", "dardhe"}).

c. Për secilën fjalë në varg, të rritet numëruesi përkatës në unordered_map.

d. Të printohen të gjitha fjalët bashkë me sa herë janë paraqitur.

## Detyrë 4: Menaxhimi i Kontakteve

Të shkruhet programi sipas kërkesave në vijim:

a. Të deklarohet një unordered_map që mund të ruajë emrat e kontakteve (string) si çelësa dhe numrat e telefonit (string) si vlera

b. Të lexohen 6 kontakte dhe numrat e tyre nga tastiera

c. Të modifikohen numrat e telefonit për të gjitha kontaktet që fillojnë me '04' duke shtuar prefixin '+383' në fillim dhe të printohen kontaktet e modifikuara
