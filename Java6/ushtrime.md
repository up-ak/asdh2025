# C++ Programming Tasks

## 1. Detyra me std::array

Objektivi: Shkruaj një program në C++ që përdor std::array për të ruajtur dhjetë numra të plotë. Programi duhet të inicializojë std::array me vlera, të llogarisë mesataren e këtyre vlerave dhe pastaj të numërojë sa numra janë mbi mesatare. Printo mesataren dhe numrin e numrave që janë mbi mesatare.

## 2. Detyra me std::vector

Objektivi: Shkruaj një program në C++ që përdor një std::vector për të ruajtur disa numra të plotë të futur nga përdoruesi (përdoruesi mund të tregojë fundin e inputit duke futur një numër specifik, p.sh., -1). Pastaj, implemento një funksion për të gjetur numrin më të vogël në vektor.

## 3. Stack

a. Të definohet funksioni krijoStack, i cili pranon 3 parametra dhe kthen si rezultat një stack me numra të plotë.
Lista e parametrave duhet të ketë: një numër të plotë a, një numër të plotë b dhe një numër të plotë c.

b. Funksioni i definuar ka për detyrë ta krijoj një stack dhe ta mbush me "a" vlera që lexohen nga tastiera, të cilat janë
mes vlerave të "b" dhe "c"

c. Në rast se numri i lexuar nuk është mes parametrave b dhe c, të përsëritet leximi.

d. Funksioni në fund duhet të kthej stack-un e krijuar përmes komandës return.

e. Brenda funksionit main, të thirret funksioni krijoStack me argumentet e nevojshme.

f. Brenda funksionit main, të printohen dy anëtarët e parë që janë brenda stack-ut.

a. Të definohet funksioni stackEdges, i cili pranon si parametër një strukturë stack me numra
të plotë dhe një numër të plotë si referencë, kurse tipi kthyes është numër i plotë.

b. Funksioni i definuar në pikën a, ka për detyrë që përmes komandës return të kthej anëtarin e
fundit në stack, kurse përmes parametrit referent anëtarin e parë në stack.

c. Brenda funksionit main, të thirret funksioni stackEdges me argumentet e nevojshme.

d. Brenda funksionit main, të printohen vlerat që kthen si rezultat funksioni stackEdges.

## 4. Queue

a. Të definohet funksioni f1, i cili nuk kthen rezultat, kurse si parametra pranon një rresht me numra të plotë q dhe një
numër të plotë si referencë me emrin rezultati.

b. Funksioni ka për detyrë që të kthej, anëtarin e fundit të shtuar në rresht, duke përdorur parametrin rezultati për kthim të
vlerës së kërkuar. Çfarë do modifikimi që ndodh në rreshtin e pranuar si argument, nuk duhet të reflektohet në funksionin main.

c. Brenda funksionit main, të deklarohet një rresht me numra të plotë dhe të mbushet me disa vlera sipas dëshirës.

d. Të thirret funksioni f1 me argumentet e nevojshme si dhe të printohet rezultati që kthehet.

## 5. Priority Queue

Të krijohet një program në C++, sipas kërkesave në vijim:

a. Të definohet funksioni f1, i cili nuk kthen vlerë, kurse si parametër pranon një rresht me prioritet me numra jo të plotë. Funksioni ka për detyrë të printoj të gjithë anëtarët brenda rreshtit me prioritet.

b. Brenda funksionit main, të deklarohet një rresht me prioritet(STL) e cila mund të ruaj numra jo të plotë.

c. Në rreshtin e definuar në pikën a, të shtohen 7 numra jo të plotë, të cilët lexohen nga tastiera

d. Brenda funksionit main, të thirret dy herë funksioni f1 me argumentet e nevojshme.

e. Në rast se numrat e lexuar nga tastiera janë 7.2, 1.4, 2.3, 8.5, 1.9, 3.6, 5.4, cila do të jetë dalja në ekran për dy thirrjet e
funksionit f1?
